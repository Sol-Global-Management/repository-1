# Dialog cu Sanda Mutică

Vreau să comunicăm mai mult ca să îmi îmbunătăţesc relaţia cu echipa ta.

Sunt mulţumit de relaţia pe care am construit-o cu voi, dar eu trebuie să-mi achit datoriile.

Pentru fiecare participant, dialogul are beneficii şi costuri.

1.1 Ce beneficii îţi doreşti tu?

Societatea mea poate să îi aducă beneficii mari gospodăriei tale şi echipei tale. Poţi să vorbeşti cu mine despre orice.

1.1.1 Îţi scriu ca idee că societatea mea poate să îţi ajute echipa în domeniul informatic. Asta poate să vă înlesnească munca, să vă reducă unele costuri şi să vă mărească venitul.

1.1.2 Când vrei să strângeţi mai mulţi bani, putem să vorbim despre ce factori măresc contribuțiile la buget și ce factori îngreunează strângerea contribuțiilor. Pot să vă fiu de folos în privința asta.

2.1 Ce beneficii vreau eu?

Acum mulţi ani m-am înregistrat la voi ca traducător (liber-profesionist).

Apoi am înfiinţat o SRL ca să construiesc nişte afaceri. Acestea trebuie să aducă niște îmbunătățiri în viața mea și în zona noastră.

Ca să ofer [servicii mai bune](https://www.sol.enterprises), am discutat cu mulţi oameni despre ce vor şi despre ce li s-a oferit până acum. Am început să prezint serviciile societăţii mele, dar am văzut că durează până oamenii se obişnuiesc cu schimbările din activitatea ta. Mai primesc şi azi comenzi ca traducător, dar îmi doresc schimbarea asta atât de mult, că le-am tot refuzat.

Când am primit înştiinţarea că vrei să-mi vinzi terenul încercam să îmbunătăţesc planul de afaceri, căci se pare că am făcut 3 greşeli: 1. Nu prea am mai făcut traduceri. 2. M-a costat prea mult construirea serviciilor. 3. Am comunicat cu oameni care până la urmă nu au cumpărat nimic de la societatea mea. Pentru că acţiunile astea m-au făcut să trăiesc de pe azi pe mâine, le înlocuiesc cu următoarele: 1. Accept orice comandă. 2. Adaptez serviciile la cerinţele clienților.

2.2.1 Mi-ai mări costurile dacă mi-ai vinde terenul.

Îți cer să-mi scrii care este baza juridică a anunţului 5815 făcut de biroul pentru colectare şi executare silită şi semnat poate de [Maria-Emanuela Precup](https://static.anaf.ro/static/10/Brasov/Brasov/org_dgrfpbv.pdf) pe 29 martie 2021. În acesta scrie că se bazează pe [art. 250](https://static.anaf.ro/static/10/Anaf/cod_procedura/Cod_Procedura_Fiscala_cu_norme_2016.htm#a250) al legii 207 din 2015, dar în acest articol se prevede cum se vând prin licitaţie bunuri sechestrate, nu condiţiile pentru scoaterea la licitaţie.

Eu cunosc prevederile următoare:

a. “în cazul debitorului persoană fizică nu poate fi supus executării silite spațiul minim locuit de debitor și familia sa, stabilit în conformitate cu normele legale în vigoare.” (legea 207 din 2015, [art. 242](https://static.anaf.ro/static/10/Anaf/cod_procedura/Cod_Procedura_Fiscala_cu_norme_2016.htm#__RefHeading__3637_1651101228) (3))

b. Spaţiul minim este stabilit în [anexa 1](http://legislatie.just.ro/Public/DetaliiDocumentAfis/189810) a legii 114 din 1996.

Terenul tripartit pe care m-ai anunţat că l-ai vinde este sub casa mea. Eu sunt proprietarul a doar aceste 2 imobile.

Legea pare bine gândită: cu cât e mai mare venitul fiecărui contribuabil, cu atât mai bine sunt finanţate serviciile publice; aşa că legea prevede ca nici ANAF să nu îi ia niciunui contribuabil dreptul la lucrurile de bază care îl ajută să rămână capabil să presteze servicii.

Pentru că nici eu, nici societatea mea nu avem alte bunuri, de exemplu vehicule sau bani, îţi propun să anulezi executarea silită şi ca eu şi tu să ne dăm tot interesul ca venitul societăţii mele să crească cât mai repede.

Sunt de acord să comunicăm în fiecare lună despre cum înaintez şi cum putem să ne sprijinim.

2.2.1.1 Eu pot să ofer de exemplu:

a. să îmi achit datoriile.

b. să îmi plătesc dările la timp.

c. societatea mea să ajungă unul din cei mai buni contribuabili.

2.2.1.2 Ce ai vrea să-i oferi unui om de afaceri care poate să facă mult pentru oamenii din zona noastră şi să îi aducă un venit mare SFM Topliţa?

Şi guvernul nostru încearcă [să susţină economia](https://www.facebook.com/AlexandruNazareBucuresti/posts/4070116896373828). Hai să vorbim despre asta şi să cădem de acord asupra lucrurilor pe care le va face echipa ta pentru afacerile din circumscripţia ei!

*Şi pe* [*LinkedIn*](https://www.linkedin.com/in/cipri-maszkalyuk-3a5063105) *şi pe Facebook se poate comunica în public şi în privat. Te invit la această conversaţie privată pentru că e mai uşor de scris aici; de exemplu, poţi să răspunzi la oricare propoziţie chiar lângă ea, ca să fie mai uşor să ne organizăm ideile şi să ne înţelegem.*